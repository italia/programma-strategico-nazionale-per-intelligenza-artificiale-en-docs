Aree strategiche di intervento e politiche
==========================================

I sei obiettivi esposti nella sezione precedente definiscono le
ambizioni di questo programma strategico, mentre gli undici settori
prioritari definiscono dove l'Italia intende investire maggiormente.
Questa sezione, che delinea le aree di intervento, definisce come questa
strategia si propone di raggiungere gli obiettivi dichiarati nei settori
prioritari.

**Tre aree chiave di intervento**

.. image:: ./media/2.jpg

Nelle sezioni seguenti, questa strategia si svilupperà su queste aree di
intervento e descriverà le politiche specifiche previste dal Governo.

Talenti e competenze
--------------------

L'IA può trasformare radicalmente molti aspetti della nostra società e
la pandemia COVID-19 ha accelerato questa tendenza. Il World Economic
Forum 2020 stima che, entro il 2025, 85 milioni di posti di lavoro
potrebbero sparire, a causa del cambiamento nella divisione del lavoro
tra esseri umani e macchine, mentre potrebbero emergere 97 milioni di
nuovi ruoli. Questa transizione avrà effetti distributivi significativi,
sia tra paesi, che all'interno dei paesi stessi.

Per mitigare gli effetti di tale transizione e allo stesso tempo
garantire che l'Italia si mantenga alla frontiera dell'innovazione
tecnologica, il Paese deve investire nel sistema di formazione
sull'intelligenza artificiale e nello sviluppo delle relative competenze
per i cittadini. Da un lato, quindi, il Paese deve investire per essere
all'avanguardia nella ricerca sull'IA. Ciò significa ampliare e
migliorare i programmi di dottorato e attrarre/trattenere i migliori
ricercatori. Dall'altro, l'Italia deve garantire che l'intero tessuto
economico sfrutti le opportunità di produttività insite nella diffusione
dell'IA. L’Italia deve pertanto rafforzare più in generale la componente
STEM in tutto il sistema dell’istruzione, così da favorire lo sviluppo
di una forza lavoro in grado di interagire con l'IA e sfruttarne i
benefici.

**A1. Rafforzare il programma Nazionale di Dottorato**

**Questa misura mira a consolidare e ampliare complessivamente i corsi
di dottorato italiani, con l'ambizione di assegnarne una quota adeguata
all'IA.**

**Obiettivo**

Consolidare ed espandere i dottorati di ricerca per formare una quota
maggiore di studenti di IA e attirare studenti di talento dall'estero.

**Iniziative**

-  Aumentare il numero dei dottorati. L'obiettivo della misura è
   principalmente quello di recuperare la perdita di borse di dottorato
   subita negli ultimi anni, come passaggio intermedio verso
   un’ulteriore estensione numerica a lungo termine.

-  Istituire un dottorato dedicato con il contributo e il coinvolgimento
   delle aziende. Il programma vuole incoraggiare la creazione di
   spin-off di ricerca dedicati alle attività dell'industria e del
   settore terziario.

**Possibili fonti di investimento**

-  PNRR  [1]_ M4C1 Investimento 4.1: Estensione del numero di
   dottorati di ricerca e dottorati innovativi. €430 Mln concessi su
   base competitiva (approccio bottom-up).

-  PNRR M4C2 Investimento 3.3: Introduzione di dottorati innovativi che
   rispondono ai fabbisogni di innovazione delle imprese e promuovono
   l’assunzione dei ricercatori dalle imprese. €600 Mln concessi su base
   competitiva (approccio bottom-up).

**A2. Attrarre e trattenere i ricercatori**

**Le carriere precarie e i lenti avanzamenti professionali spingono i
talenti italiani verso Paesi con migliori opportunità e, allo stesso
tempo, rendono l'Italia poco attrattiva per gli stranieri. Questo sta
generando un flusso di talenti particolarmente negativo per il Paese.**

**Obiettivo**

Attrarre e trattenere talenti dell'IA in Italia e mantenere la
competitività italiana nella ricerca sull'IA.

**Iniziative**

Finanziare attività di ricerca gestite in autonomia da giovani ricercatori, che acquisiranno da subito una prima esperienza di gestione autonoma della ricerca. Il programma - fortemente ispirato al pilastro Excellent Science del programma Horizon Europe - avrà lo scopo di attrarre giovani ricercatori, beneficiari di borse di studio di alto profilo internazionale come gli “starting grants” del Consiglio europeo della ricerca e le Marie Skłodowska-Curie Postdoctoral Fellowships (PF). Reclutare giovani ricercatori di IA nell'ambito del programma “Rita Levi Montalcini” ideato dal Ministero dell'Università e della Ricerca.

**Possibili fonti di investimento**

-  PNRR M4C2 Investimento 1.2: Finanziamento di progetti presentati da
   giovani ricercatori. 600 Mln concessi su base competitiva (non mirati
   specificamente all'IA).

-  Fondo per la scienza (L.23 luglio 2021, n. 106): 50 Mln nel 2021 e
   150 Mln dal 2022 concessi su base competitiva (approccio bottom-up).

-  Programma Rita Levi Montalcini: 5 Mln/anno concesso su base
   competitiva (approccio bottom-up).

**A3. Rafforzare le competenze di IA nella Pubblica Amministrazione**

**Una grande debolezza**\  [2]_ **della Pubblica Amministrazione in
Italia è la quota limitata di dipendenti con lauree STEM, in particolare
nell'IA e in quelle tecnologie digitali necessarie per gestire
correttamente l'enorme e crescente quantità di dati della pubblica
amministrazione.**

**Obiettivo**

Aumentare l'efficacia della Pubblica Amministrazione italiana e
aumentare la quota di lavoratori della PA consapevoli delle opportunità
e dei rischi associati all'IA.

**Iniziativa**

Attivare tre cicli di nuovi corsi di dottorato specificamente progettati
per le esigenze delle amministrazioni pubbliche in collaborazione con il
Ministro per la Pubblica Amministrazione e interagendo con la Scuola
Nazionale dell'Amministrazione, istituto di istruzione per la formazione
dei funzionari e dirigenti pubblici.

**Possibile fonte di investimento**

PNRR M4C1 Investimento 4.1: Estensione del numero di dottorati di
ricerca e dottorati innovativi. 430M concessi su base competitiva
(approccio bottom-up).

**A4. Promuovere corsi e carriere in materie STEM**

**Le materie STEM costituiscono la base per sviluppare le competenze e
le carriere dell'IA. Pertanto, è importante stimolare l'interesse delle
giovani generazioni verso i corsi e le carriere STEM, con particolare
attenzione alle donne.**

**Obiettivo**

Aumentare la quota di studenti che studiano materie STEM, le basi per sviluppare le competenze di intelligenza artificiale.

**Iniziativa**

Promuovere l'integrazione, all'interno dei curricula di tutti i cicli
scolastici, di attività, metodologie e contenuti volti allo sviluppo
delle competenze STEM, digitali e di innovazione, con particolare
attenzione alle pari opportunità.

**Possibile fonte di investimento**

-  PNRR M4C1 Investimento 3.1: Nuove competenze e nuovi linguaggi (1,1
   Mld).

-  PNRR M4C1 Investimento 3.2: Scuola 4.0 - Scuole innovative, nuove
   aule didattiche e laboratori (2,1 Mld).

**A5. Espandere l’IA negli ITS (“Istituti Tecnici Superiori”)**

**Il sistema di formazione ITS**\  [3]_ **deve rispondere alla domanda
del mercato del lavoro di tecnici specializzati e formati per
l'innovazione tecnologica nei settori trainanti dell'economia.**

**Obiettivo**

Sviluppare professionisti in grado di adattare e personalizzare le
tecnologie IA esistenti per risolvere problemi in vari contesti
industriali.

**Iniziativa**

Ampliare corsi di programmazione e inclusione di corsi di IA applicata e
stage in tutti i curricula ITS.

**Possibile fonte di investimento**

PNRR M4C1 Investimento 1.5: Sviluppo del sistema di formazione
professionale terziaria (ITS) (1,5 Mld).

Ricerca
-------

Come illustrato nel capitolo 1, l'ecosistema della ricerca italiano
presenta caratteristiche incoraggianti, ma la sua frammentazione, la
mancanza di risorse e la bassa produttività brevettuale ne limitano
l'efficacia. Questa sezione illustra le politiche che mirano a colmare
il divario tra ricerca fondamentale e ricerca applicata favorendo le
collaborazioni tra il mondo accademico, l'industria, gli enti pubblici e
la società. Il futuro dell'IA implica necessariamente una forte sinergia
tra centri di ricerca pubblici e privati, ricerca industriale, centri di
innovazione, start-up e PMI e le competenze settoriali degli utenti.

Le iniziative del programma di ricerca si dividono in due classi:

**B.** Costruire l'ecosistema italiano della ricerca IA: ricerca
fondamentale e applicata.

**C.** Aspetti trasversali.

**B. Costruire l'ecosistema italiano della ricerca IA: ricerca fondamentale e applicata**

Queste iniziative sono state pensate per collegare le eccellenze
esistenti e le attività territoriali in un unico piano di coordinamento
nazionale. Sono concepiti per ottenere risultati sia a basso TRL
(Technology Readiness Level) che vicini all’introduzione al mercato.

**B1. Rafforzare l'ecosistema italiano della ricerca sull’IA**

**Un ecosistema strutturato è necessario per definire una grande massa
critica, rafforzare le sinergie tra centri più piccoli e più grandi e
valorizzare l'eccellenza “verticale” in alcuni aspetti fondanti.**

**Obiettivo**

Aumentare la competitività italiana per le grandi sfide dell'IA, in
linea con iniziative europee e internazionali simili, creando una
connessione strutturale tra centri italiani di ricerca esistenti e
quelli nuovi.

**Iniziativa**

Creare un'architettura hub & spoke con competenze territoriali,
soprattutto nella ricerca fondamentale.

**Possibile fonte di investimento**

PNRR M4C2 Investimento 1.3: Partenariati allargati estesi a Università,
centri di ricerca, imprese e finanziamento progetti di ricerca di base.
1,61 Mld per almeno 10 partenariati selezionati su base competitiva. Un
partenariato su 15 è rivolto alla ricerca sull'IA (approccio top-down)
mentre aspetti dell'IA sono ritenuti cruciali nei restanti 14
partenariati.

**B2. Lanciare la piattaforma italiana di dati e software per la ricerca sull’IA**

**Una piattaforma unica condivisa da tutti gli ecosistemi italiani è
necessaria per mantenere la proprietà intellettuale dei risultati
scientifici italiani e fornire un rapido time-to-market dalla ricerca
italiana all'industria italiana.**

**Obiettivo**

Generare una massa critica di dataset aperti e software progettati a
livello di ricerca - resi accessibili secondo il principio FAIR [4]_-
che le start-up e aziende possano riutilizzare, ingegnerizzare e
trasferire dal prototipo al mercato.

**Iniziativa**

Creare una connessione strutturale di piattaforme esistenti e nuove,
dati e infrastrutture informatiche dedicate all'intelligenza
artificiale, incluse biblioteche open source, specializzate per quegli
ambiti in cui si concentra la ricerca fondamentale, sia per tecnologie
specifiche che per lo sviluppo di modelli normativi e IA affidabile.

**Possibile fonte di investimento**

PNRR M4C2 Investimento 3.1: Fondo per la realizzazione di un sistema
integrato di infrastrutture di ricerca e innovazione. 1,58 Mld concessi
su base competitiva (approccio bottom-up).

**B3. Creare cattedre italiane di ricerca sull'IA**

**Obiettivo**

Rafforzare le eccellenze esistenti e prevenire la fuga di cervelli
italiani verso centri di ricerca di altri paesi.

**Iniziativa**

Stanziare fondi specifici per un unico Principal Investigator (PI), già
membro di università e centri di ricerca nazionali, per promuovere la
collaborazione con industrie ed enti pubblici, secondo gli interessi
degli ecosistemi locali. Sulla base di competenze oggettive, questi
bandi potrebbero essere dedicati a specifiche ricerche libere in
argomenti fondativi o applicativi [5]_ proposti da un PI. Il 20% del
budget totale può essere destinato a colmare i divari di genere e
territoriali.

**Possibile fonte di investimento**

Fondo per la scienza (L.23 luglio 2021, n. 106): 50 Mln nel 2021 e 150
Mln dal 2022 concessi su base competitiva (approccio bottom-up).

**B4. Creare iniziative IA-PRIN per ricerca fondamentale**

**Obiettivo**

Migliorare la ricerca, i risultati scientifici e la collaborazione tra i
centri di ricerca

**Iniziativa**

Bandi dedicati alla ricerca fondamentale in IA ispirata da curiosità di
base (in machine learning, NLP, visione artificiale, rilevamento,
percezione e azione, ragionamento simbolico, edge-AI, IA basata su HPC)
e IA affidabile per progredire nello sviluppo di software, interazione
uomo-macchina, regolamentazione e spiegazione dell’IA.

**Possibile fonte di investimento**

PNRR M4C2 Investimento 1.1: Fondo per il Programma Nazionale Ricerca
(PNR) e progetti di Ricerca di Significativo Interesse Nazionale (PRIN).
1,8 Mld concessi su base competitiva (approccio bottom-up).

**B5. Promuovere campioni nazionali IA multidisciplinari**

**Obiettivo**

Avere un forte impatto sul mondo della ricerca e aumentare l’utilizzo
dei risultati della ricerca.

**Iniziativa**

Sfide su temi specifici con valutazione competitiva di risultati
misurabili. Potrebbero essere correlati ad aspetti critici dell'IA e
collegati ad obiettivi definiti di Ricerca Applicata [6]_. Le sfide
potrebbero essere coordinate con le infrastrutture esistenti come i
centri HPC nazionali, i nodi Gaia-X e le infrastrutture dei centri di
ricerca pubblici e privati.

**Possibile fonte di investimento**

PNRR M4C2 Investimento 1.4: Potenziamento strutture di ricerca e
creazione di “campioni nazionali di R&S” su alcune Key Enabling
Technologies. 1,6 Mld per 5 Centri Nazionali selezionati su base
competitiva. Un centro su 5 si rivolge all'HPC (approccio top-down)
mentre gli aspetti dell'IA sono cruciali nei restanti 4 centri.

**B6. Lanciare bandi di ricerca-innovazione IA per collaborazioni pubblico-private**

**Obiettivo**

Incidere e promuovere il partenariato pubblico-privato e contribuire a
dare una caratterizzazione locale della ricerca sull'IA consentendo un
sostegno regionale o locale ai progetti.

**Iniziativa**

Grandi progetti su settori prioritari ma con proposte di libera
iniziativa (simili ai Piani Operativi Nazionali, PON, ma 60% per i
laboratori pubblici, 40% per le imprese) che mirano a trasferire
competenze dalla ricerca alle industrie, lavorare insieme, creare
start-up e “innovatori”. Almeno il 10% dovrebbe essere dedicato alla
creazione di nuove start-up di intelligenza artificiale.

**Possibile fonte di investimento**

PNRR M4C2 Investimento 1.5: Creazione e rafforzamento di "ecosistemi
dell'innovazione", costruzione di "leader territoriali di R&S". 1,3 Mld
per un massimo di 12 ecosistemi di innovazione selezionati su base
competitiva (approccio bottom-up).

**C. Aspetti trasversali**

**C1. Finanziare ricerca e applicazioni dell’IA creativa**

**Obiettivo**

Creare eccellenza scientifica nelle applicazioni di ricerca in settori
specifici, come il manifatturiero creativo.

**Iniziativa**

Borse di studio per ricerca pionieristica nel mondo dell'intelligenza
artificiale creativa, un argomento di ricerca di frontiera che mette
insieme nuovi modelli di apprendimento e ragionamento, esperti di
neuroscienze, psicologi e persone creative.

**Possibili fonti di investimento**

-  Fondo per la scienza (L.23 luglio 2021, n. 106): 50 Mln nel 2021 e
   150 Mln dal 2022 concessi su base competitiva (approccio bottom-up).

-  PNRR M4C1 Investimento 4.1: Estensione del numero di dottorati di
   ricerca e dottorati

-  innovativi. 430 Mln concessi su base competitiva (approccio
   bottom-up).

-  PNNR M4C2 Investimento 1.2: Finanziamento di progetti presentati da
   giovani ricercatori. 600 Mln concessi su base competitiva (non mirati
   specificamente all'IA).

-  PNRR M4C2 Investimento 1.3: Partenariati allargati estesi a
   Università, centri di ricerca, imprese e finanziamento progetti di
   ricerca di base. 1,61 Mld per un massimo di 10 partnership
   selezionate su base competitiva.

**C2. Promuovere progetti bilaterali per incentivare il rientro in Italia di professionisti**

**Obiettivo**

Aumentare l'attrattività dell'Italia per ricercatori e investitori

**Iniziativa**

Bando per progetti incentrati su temi specifici definiti dalle priorità
italiane cofinanziato da un altro paese con almeno un ricercatore che
rientra in Italia con la stessa remunerazione che all’estero. Una borsa
di studio analoga dovrebbe essere assegnata al PI italiano.

**Possibili fonti di investimento**

-  Fondo per la scienza (L.23 luglio 2021, n. 106): 50 Mln nel 2021 e
   150 Mln dal 2022 concessi su base competitiva (approccio bottom-up).

-  PNNR M4C2 Investimento 1.2: Finanziamento di progetti presentati da
   giovani ricercatori. 600 Mln concessi su base competitiva (non mirati
   specificamente all'IA).

Queste iniziative saranno supportate dalle infrastrutture italiane
esistenti come le strutture HPC nazionali per la formazione
sull'apprendimento automatico, le reti 5G per l'acquisizione dei dati,
il cloud nazionale Gaia-X per l'archiviazione dei dati e la
virtualizzazione del calcolo, nonché tutte le infrastrutture dati
sviluppate dalle comunità di ricerca, in particolare quelli stabiliti
all'interno della tabella di marcia del Forum Strategico Europeo per le
Infrastrutture di Ricerca (ESFRI Roadmap).

Applicazioni
------------

Come evidenziato nei capitoli introduttivi, l'ecosistema IA italiano
soffre di un basso numero di brevetti e di un lento processo di
trasferimento tecnologico. Inoltre, le aziende italiane, grandi e
piccole, sono state finora lente nell'adottare soluzioni di intelligenza
artificiale determinando un mercato dell'IA di dimensioni limitate.

Per affrontare queste sfide, questa strategia propone una serie di
politiche volte ad ampliare l'applicazione dell'IA nelle industrie e
nella società, nonché misure per favorire la nascita e la crescita di
imprese innovative in ambito IA. Inoltre, queste politiche sono
concepite per insistere su aree prioritarie ed accompagnare la crescita
di settori che finora hanno mostrato risultati promettenti nello
sviluppo e nell'adozione dell'IA.

Tutte le iniziative condividono problemi e obiettivi comuni:

-  Prestare particolare attenzione alle imprese più piccole, quelle che
   operano nei contesti geografici o socioeconomici più periferici e
   svantaggiati, focalizzandosi sui settori prioritari (Sezione 2.3) e
   sui settori strategici nazionali (Infrastrutture Critiche, settori
   definiti nel “Decreto Golden Power”).

-  Aumentare il numero di imprenditrici ed esperte di IA, nonché
   attrarre start-up e professionisti esteri focalizzati sull'IA con
   incentivi economici da applicare a tutte le iniziative descritte di
   seguito.

-  Allineare tutte le politiche di IA relative all'elaborazione,
   aggregazione, condivisione e scambio dei dati, nonché alla sicurezza
   dei dati, con la Strategia Nazionale per il Cloud e con le iniziative
   in corso a livello europeo, a partire dalla Strategia Europea dei
   Dati e dalle recenti proposte di un Data Governance Act e di un
   regolamento sull'intelligenza artificiale.

A tal fine, questa strategia individua due aree di intervento che
riteniamo di maggior impatto particolarmente strategiche.

**D.** IA per modernizzare le imprese.

**E.** IA per modernizzare la pubblica amministrazione.

**D.IA per modernizzare le imprese.**

L'impatto dell'IA sulle imprese sarà di enorme rilevanza. L'IA infatti
implicherà una vera e propria rivoluzione nel loro *modus operandi*, dai
processi interni e relazioni con i clienti allo sviluppo di nuovi
prodotti e servizi basati sull'intelligenza artificiale. Per di più,
l'intelligenza artificiale implica che le aziende italiane dovranno
trasformare la propria forza lavoro e i propri processi, assumendo nuovi
talenti, formando la forza lavoro esistente e assicurandosi che tale
transizione avvenga con un uso efficace e responsabile delle soluzioni
di intelligenza artificiale.

Complessivamente le iniziative proposte mirano a:

-  Supportare il processo di assunzione di personale IA altamente
   qualificato nelle aziende private, in modo da rafforzare il loro
   processo di Transizione 4.0 (macchinari, hardware, software persone).

-  Aumentare l'adozione di soluzioni IA nelle aziende private, in modo
   da aumentare la loro competitività.

-  Aiutare start-up e spin-off a crescere, evitare la "valle della
   morte" e sostenere la loro crescita nazionale e internazionale.

-  Stabilire un contesto normativo che possa aiutare la sperimentazione
   e la certificazione di prodotti e servizi IA affidabili che hanno
   superato tale sperimentazione.

Pertanto, questa strategia propone le seguenti iniziative:

**D1. Fare dell'IA un pilastro a supporto della Transizione 4.0 delle imprese**

**Obiettivo:**

Stimolare la transizione verso un'economia basata sulla conoscenza;
aumentare l'intensità della spesa in R&S rispetto al PIL [7]_; arginare
la perdita sostanziale e duratura di talenti tecnico-scientifici,
soprattutto giovani; migliorare la protezione intellettuale delle
soluzioni di IA per aumentare la competitività delle imprese.

**Possibili iniziative**

Introduzione di linee guida chiare sugli stipendi degli esperti di
IA [8]_ che devono essere in linea con i parametri salariali
internazionali.

Per quanto riguarda il reclutamento di esperti senior di AI, promozione
di posizioni di doppio incarico attraverso incentivi per tutte le parti
coinvolte.

Introduzione di credito d'imposta o voucher per l'assunzione di profili
STEM.

Aggiornamento dell’elenco spese software e hardware ammissibili agli
incentivi Transizione 4.0 [9]_.

Sfruttare le iniziative di successo esistenti che offrono formazione
formativa da parte di partner accademici e industriali, un Master di
secondo livello e un chiaro percorso verso l'occupazione ove
necessario [10]_.

**Fonte di investimento**

PNRR M1C2 Investimento 1: Transizione 4.0 (13,38 Mld)

**Settori consigliati**

Si consiglia di iniziare l'attuazione (primi due anni) attraverso i
settori prioritari — Industria e produzione e banche, finanza e
assicurazioni — poiché i dati indicano che questi sono i settori in cui
la misura può avere il maggiore impatto. Oltre a questi settori,
dovrebbero essere considerati anche la sicurezza nazionale e le
tecnologie dell'informazione. Dal secondo e terzo anno dovranno essere
aggiunti tutti i settori prioritari.

**D2. Sostenere la crescita di spin-off innovativi e start-up**

**Obiettivo**

Aumentare del 30% il numero di start-up di IA rispetto al 2021;
migliorare i ricavi medi delle start-up di IA del 50% nel mercato
domestico e del 30% nell'export; accrescere il numero di scale-up; per
identificare e supportare scale-up e unicorni..

**Iniziativa**

Promuovere la creazione di start-up tra professionisti e studenti ad
alto potenziale: sostenere l'educazione all'imprenditorialità per
bambini/ragazzi, incoraggiare gli studenti universitari ad avviare
un'impresa, sostenere le imprenditrici, garantire pari opportunità di
innovazione, promuovere l’assunzione di laureandi da parte di scale-up.

Promuovere la collaborazione all'interno degli ecosistemi delle
start-up: offrire appalti pubblici alle start-up per l'acquisto di beni
e servizi, promuovere l'innovazione aperta, favorire gli spin-off,
co-creare progetti di punta per collegare gli attori dell'ecosistema
delle start-up, promuovere incentivi fiscali per la crescita.

**Fonte di investimento**

CDP Venture Capital – Fondo Nazionale Innovazione, istituito dal
Ministero dello Sviluppo Economico, ha un budget di partenza di 1 Mld e
punta ad unificare e moltiplicare le risorse pubbliche e private
dedicate al tema strategico dell'innovazione. Il Fondo è un soggetto
(SGR) multifondo che opera esclusivamente attraverso metodologie di
cosiddetto venture capital.

**Settori consigliati**

Industria e produzione, agroalimentare, salute e benessere, ambiente,
infrastrutture e reti (in particolare comunicazione e servizi
energetici), banche, finanza e assicurazioni e tecnologie
dell'informazione.

**D3. Promuovere e facilitare le sperimentazioni di tecnologie IA destinate al mercato**

**Obiettivo**

Aumentare del 30% i prodotti e i servizi di IA testati tramite
sperimentazioni controllate ed autorizzate.

**Iniziativa**

Promuovere il progetto Sperimentazione Italia, sandbox che consente a
start-up, aziende, università e centri di ricerca di sperimentare il
proprio progetto innovativo per un periodo di tempo limitato attraverso
un'esenzione temporanea dalla normativa vigente ai sensi dell'art 36 DL
76/2020. Questo strumento specifico facilita l'accesso di imprese,
spin-off, start-up, enti di ricerca, università, istituti tecnici
superiori e centri di trasferimento tecnologico alla sperimentazione
controllata ed autorizzata per testare tecnologie di IA in condizioni
reali o prossime al reale con eccezioni normative di durata e perimetro
limitati, prima della loro eventuale introduzione sul mercato.

**Settori consigliati**

Tutti i settori prioritari.

**D4. Supportare le imprese nella certificazione dei prodotti di IA**

**Obiettivo**

Aumentare del 30% il numero di prodotti e servizi di IA certificati
dall'UE prodotti/forniti da imprese in settori in cui esistono già
certificazioni UE.

**Iniziativa**

Definizione di un sistema di governance nazionale (riferendosi il più
possibile alle istituzioni e autorità nazionali esistenti nel settore) a
supporto della certificazione dei prodotti di IA immessi sul mercato
(con profili di rischio più elevati, in particolare per la salute, la
sicurezza o i diritti) con la definizione di chiari strumenti
armonizzati in linea con la nuova proposta di Regolamento
sull'intelligenza artificiale della Commissione Europea del 21 aprile
2021 (COM (2021) 206). In ambito sanitario sarà garantita una stretta
collaborazione tra il sistema governativo italiano e gli organismi
tecnico-scientifici a livello europeo chiamati a fornire indicazioni
tecniche dettagliate per l'attuazione delle norme, sia del futuro
Regolamento sull’IA che del Regolamento Dispositivi Medici, ovvero i
Regolamenti UE 745 e 746/2017 (il primo è divenuto pienamente
applicabile il 26 maggio 2021), affinché siano adottate tutte le
opportune misure correttive. L'obiettivo è far sì che le due normative
siano coerenti e ben coordinate tra loro, a vantaggio dello sviluppo del
settore IA.

**Settori consigliati:**

Tutti i settori prioritari.

**D5. Promuovere campagne di informazione sull’IA per le imprese**

**Obiettivo**

Promuovere campagne di comunicazione e sensibilizzazione sui benefici
dei prodotti e servizi di IA raggiungendo almeno l'80% delle
associazioni di categoria, il 30% degli iscritti alle associazioni di
categoria, l'80% dei Competence Center e dei Digital Innovation Hub.

**Iniziativa**

Organizzazione di 20 azioni di comunicazione e sensibilizzazione
sull'IA. La campagna prevede la diffusione del Programma Strategico
Nazionale per l'IA agli imprenditori e ai manager delle imprese
interessate attraverso un'azione coordinata con le associazioni di
categoria, i Competence Center e i Digital Innovation Hub. La campagna
si concentrerà anche sui rischi e gli obblighi per la
commercializzazione di prodotti e servizi di IA ai sensi della
legislazione nazionale ed europea, in particolare nel contesto del
prossimo regolamento europeo sull'IA.

**Fonte di investimento**

PNRR M1C2 Investimento 1: Transizione 4.0 ( 13,38 Mld)

**Settori consigliati**

Tutti i settori prioritari.

**E. IA modernizzare la pubblica amministrazione**

Il passaggio al nuovo paradigma tecnologico basato sull'IA influenzerà
fortemente la pubblica amministrazione. Grazie all’IA, infatti, la PA
italiana ha l'opportunità di allinearsi a un processo di modernizzazione
che non può più essere evitato. L'utilizzo dell'IA consente alle
pubbliche amministrazioni di adeguare e personalizzare l'offerta dei
servizi e in generale sfruttare le grandi basi dati generate al loro
interno per ampliare i servizi del settore pubblico e le opportunità di
integrazione con i privati (per esempio in sanità e nella mobilità).

La pubblica amministrazione può diventare un vero e proprio motore dello
sviluppo dell'IA, grazie ai dati che produce e al suo ruolo di
potenziale acquirente di beni e servizi innovativi. Di conseguenza, è
fondamentale rendere i dati esistenti fruibili dalle pubbliche
amministrazioni, nel rispetto delle regole del GDPR e dei principi di
*privacy by design, ethics by design e human centred design* e creando
forme di aggregazione dei dati. Al contempo, la disponibilità dei dati è
condizione necessaria ma non sufficiente per progettare una nuova PA.
Per fare ciò, la stessa necessità di competenze, procedure e strumenti
adeguati.

A tal fine, proponiamo le seguenti iniziative per la promozione dell'IA
all'\ *interno* della PA e *per* la PA:

**E1. Creare interoperabilità e dati aperti per favorire la creazione di modelli di IA**

**Obiettivo**

Garantire standard comuni in termini di forma, struttura e granularità
su dati e software e servizi di intelligenza artificiale, nonché
protocolli di conformità rispetto alle normative nazionali ed europee.
Favorire lo sviluppo di soluzioni avanzate di analisi e/o software che
sfruttino il potenziale dei big data.ta che genera la PA nelle
interazioni con i cittadini.

**Iniziativa**

Integrare i vari data feed della PA per renderli altamente
interoperabili e aperti alle aziende private per lo sviluppo di software
IA ma anche da utilizzare nella fase di progettazione e implementazione
di nuovi algoritmi, nuovi modelli di apprendimento e sistemi di IA
rilasciati dalle diverse amministrazioni. Questi nuovi sistemi saranno
riutilizzabili, nel rispetto delle considerazioni di affidabilità delle
normative nazionali ed europee e nel rispetto delle regole per la
protezione dei dati personali. Inoltre, servirà aggiornare regolarmente
le linee guida per gli Open Data riutilizzabili per i modelli di IA con
grandi set di dati annotati (ad esempio i dati per la mobilità
intelligente). Le politiche saranno alla base della partecipazione
italiana al Common European Data Space della PA, previsto dalla European
Data Strategy. Ciò avverrà congiuntamente all'implementazione di
standard già esistenti e alla definizione di meccanismi di incentivi per
i singoli gestori della PA, basati sulla conformità della loro struttura
dati e dei servizi ai criteri indicati.

**E2. Rafforzare le soluzioni IA nella PA e nell'ecosistema GovTech in Italia**

**Obiettivo**

Sviluppare soluzioni di IA che rispondano alle esigenze delineate nelle
azioni prioritarie legate alla PA e al settore pubblico, ovvero: 1)
digitalizzazione e modernizzazione della pubblica amministrazione; 2)
tutela del territorio e delle risorse idriche; 3) manutenzione stradale
4.0; 4) telemedicina, innovazione e digitalizzazione della sanità.
Sostenere lo sviluppo di un ecosistema di start-up GovTech italiano.

**Iniziative**

Introduzione di bandi periodici per identificare e supportare le
start-up con potenziali soluzioni basate sull'IA per risolvere problemi
critici della PA, attraverso un programma simile a un acceleratore che
trasformi idee/progetti di ricerca in soluzioni applicabili e aziende
scalabili. Il CITD [11]_ individua periodicamente, attraverso una
commissione di esperti e col supporto di personale tecnico ministeriale,
problemi per la PA ben definiti e che potrebbero rappresentare anche
grandi opportunità di ricavo per i fornitori di soluzioni (e.g. IA per
semplificare e accelerare la gestione degli appalti pubblici e delle
relative garanzie). I problemi sono pubblicati e un acceleratore partner
sviluppa programmi di accelerazione che ruotano intorno alla risoluzione
dei problemi pre-identificati. Il MITD assicura che processi d’appalto
innovativi offrano la possibilità di contratti con la PA dopo
l'accelerazione e supporta le start-up a istituire processi nel rispetto
delle normative europee sull'IA e sui dati.

**Investimento**

Il comitato tecnico del MITD valuta il raggiungimento degli obiettivi da
parte delle start-up e assegna premi per le prime tre aziende che
raggiungono ciascun obiettivo. L’acceleratore partner, in coordinamento
con il comitato tecnico del MITD [12]_, esegue la prima selezione delle
start-up e fornisce il finanziamento iniziale, il mentoring e l'accesso
a investitori di venture capital.

**E3. Creare un dataset comune di lingua italiana per lo sviluppo dell'IA**

**Obiettivo**

Garantire che ricercatori, imprese e pubblica amministrazione abbiano
accesso a una risorsa linguistica condivisa di alta qualità (dataset
molto grandi di documenti in lingua italiana su cui formare modelli
linguistici di intelligenza artificiale), aumentando così sia la
competitività italiana nel settore che le soluzioni di IA disponibili
per i cittadini italiani.

**Iniziativa**

Creazione di una risorsa linguistica aperta e condivisa — raccolta
strutturata di dataset digitali di documenti italiani a disposizione di
tutti gratuitamente — attraverso una collaborazione tra attori pubblici
e privati. Questa risorsa raccoglierà file di testo, file audio e banche
terminologiche, che possono essere utilizzati per sviluppare text
mining, chatbot, interfacce di conversazione, traduzione multilingue,
genera- zione di testo o altri servizi che migliorano sia i servizi
pubblici che quelli privati. L'iniziativa aiuterà efficacemente a
colmare il divario di scala tra aziende/servizi di intelligenza
artificiale emergenti e le più grandi aziende tecnologiche
internazionali che hanno accesso ai propri database privati.

**E4. Creare banche dati e analisi basate su IA/NLP per feedback/miglioramento dei servizi**

**Obiettivo**

Migliorare la qualità delle interazioni (digitali e non solo) dei
cittadini con la PA.

**Iniziativa**

Creare un set di dati annotato delle interazioni cittadini-PA (attività
online ma anche feedback dalle interazioni di persona, ad esempio
dall'INPS) per supportare lo sviluppo o l'integrazione di strumenti di
intelligenza artificiale/fornitori di tecnologia per sviluppare nuovi
servizi di interfacce di comunicazione, analisi delle opinioni,
rilevamento e previsione dei punti critici nei processi per identificare
possibili soluzioni. Creare bandi specifici per fornire soluzioni per la
PA scalabili a livello nazionale.

**E5. Creare banca dati per analisi sofisticate su base IA/Computer vision per il miglioramento dei servizi nella PA**

**Obiettivo**

Supportare la PA nell'estrazione di conoscenza da documenti visivi
digitalizzati, video e immagini satellitari.

**Iniziativa**

Creare un set di dati annotato molto ampio da immagini satellitari di
osservazione di paesaggi urbani e non, immagini catastali digitalizzate,
video urbani e suburbani per applicazioni di mobilità 5.0; supportare
bandi specifici per fornire soluzioni di computer vision con codice open
source o software concesso in licenza per uso della PA. Possibili
applicazioni potrebbero essere a) la categorizzazione catastale,
l'identificazione delle anomalie nel registro catastale e/o anomalie
rispetto al piano urbanistico; b) migliore sfruttamento delle
immagini/dati delle costellazioni satellitari per l'elaborazione a
terra, sviluppando servizi di monitoraggio ambientale, gestione delle
emergenze (e.g. incendi), monitoraggio delle infrastrutture critiche,
monitoraggio costiero e di confine; c) dati satellitari e delle
videocamere urbane delle strade nazionali per la previsione e la
gestione del traffico (e della navigazione) a breve e lungo termine.

**E6. Introdurre tecnologie per condivisione e risoluzione di casi trasversali a varie autorità**

**Obiettivo**

Migliorare la qualità dei centri di servizio per i cittadini e
semplificare il processo di risoluzione dei problemi in modo più
efficiente, riducendo i tempi di elaborazione dei casi.

**Iniziativa**

Introdurre tecnologie basate sull'IA per automatizzare lo smistamento e
la preparazione delle richieste per l'elaborazione. Ad esempio,
l'automazione coinvolgerà: screening, confronto, categorizzazione e
supporto decisionale nell'elaborazione dei casi; confronto automatico di
documenti digitalizzati testuali/ visivi; automazione dei processi
robotici (RPA); supporto ai datori di lavoro della PA nelle risposte
standard. Il risultato sarà che i funzionari pubblici saranno in grado
di concentrarsi sui casi più critici. Questa ottimizzazione con
l'elaborazione dei casi è rilevante per varie autorità a partire da i
centri di servizio al cittadino e l'area dell'amministrazione delle
sovvenzioni.

Tutte le iniziative per le applicazioni dell'IA alla PA saranno
finanziate prevalentemente tramite risorse PCM [13]_-MITD/PA, in
partnership con altre istituzioni pubbliche/private ove opportuno.

.. raw:: html

   <hr>

.. [1]
   `Piano Nazionale di Ripresa e Resilienza <https://italiadomani.gov.it/it/home.html>`__

.. [2]
   Secondo gli Indicatori di Governance Mondiale della Banca
   Mondiale, l'efficacia della Pubblica Amministrazione (PA) italiana si
   colloca ben al di sotto dell'efficacia della PA in Francia, Germania
   e Spagna.

.. [3]
   Gli ITS sono scuole di eccellenza ad alta specializzazione
   tecnologica che consentono agli studenti di conseguire un diploma
   tecnico superiore. Rappresentano un'opportunità di assoluto rilievo
   nel panorama formativo italiano che collega le politiche
   dell'istruzione, della formazione e del lavoro con le politiche
   industriali: l'obiettivo è sostenere interventi nei settori
   produttivi, con particolare riferimento alle esigenze di innovazione
   e trasferimento tecnologico delle piccole e medie imprese.

.. [4]
   Cfr https://www.go-fair.or

.. [5]
   Alcuni progetti potrebbero essere altamente rischiosi ma
   fondamentali, ad esempio l'apprendimento automatico o l'applicazione
   per il risparmio energetico sostenibile tra cui, ad esempio, la
   previsione della congestione e degli ingorghi in alcuni nodi di
   mobilità di interscambio vicino agli aeroporti e la ricerca di
   soluzioni automatizzate per ridurre al minimo l'inquinamento.

.. [6]
   Potrebbe includere i Settori Pubblici e le sfide della società
   (ad esempio per le tecnologie a sostegno della Giustizia come
   definite nel PNRR), iniziative per Transizioni 4.0, cofinanziate dal
   MUR e da aziende private con incentivi PNRR, per l'analisi dei dati
   spaziali, per l'Ambiente e transizioni ecologiche (ad esempio
   lavorare su immagini satellitari e aerospaziali), per la salute (ad
   esempio lavorare con dati COVID-19) e per l'economia culturale e
   rinnovare l'offerta turistica con tecnologie di IA ed eventualmente
   per nuove iniziative per il cambiamento climatico.

.. [7]
   1.4% nel 2019

.. [8]
   Per esempio le linee guida sugli stipendi dell'azione Marie
   Sklodowska Curie

.. [9]
   Queste risorse dovrebbero includere i seguenti beni (l'elenco è
   solo esplicativo e non esaustivo). Per i beni materiali: hardware di
   calcolo come HPC basato su unità GPU o CPU, computer GPU,
   archiviazione e gestione dati, ecc. Dispositivi dotati di strutture
   di bordo/edge computing e/o sensori digitali, con vari gradi di
   autonomia come droni, braccia robotiche, dispositivi indossabili,
   ecc. Per i beni non tangibili: licenze software IA, abbonamento a
   risorse editoriali e partecipazione a conferenze ed eventi accademici
   internazionali di alto livello

.. [10]
   Ad esempio il Master di 2° livello in "Artificial Intelligence
   & Cloud: Hands on innovation" offerto dal Politecnico di Torino o
   l'iniziativa “Advanced School in AI” finanziata dalla Regione Emilia
   Romagna con il contributo di tutte le università regionali.

.. [11]
   Comitato Interministeriale per la Transizione Digitale

.. [12]
   Ministero per l'Innovazione Tecnologica e la Transizione Digitale

.. [13]
   Presidenza del Consiglio dei Ministri
