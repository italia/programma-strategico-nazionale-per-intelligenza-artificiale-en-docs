Il programma strategico sull'intelligenza artificiale: ancoraggio, principi e obiettivi
=======================================================================================

.. _section-3:

.. _section-4:

L'ancoraggio: un'IA che guarda all'UE
-------------------------------------

Nell'ultimo decennio, l'industria e la società sono state radicalmente
trasformate dalla rivoluzione digitale in corso. In questo contesto,
l'UE ha riconosciuto l\ **'IA come un'area di importanza strategica**,
visto il potenziale del settore di diventare una delle chiavi di
successo per lo sviluppo economico futuro dell’Unione.

Nell'aprile 2018 la Commissione europea ha presentato una strategia
europea sull'IA all’interno della sua comunicazione "Intelligenza
artificiale per l'Europa" COM(2018) 237, nell'ambito della strategia per
il mercato unico digitale. Questa strategia delinea i seguenti
obiettivi:

-  .. rubric:: Rafforzare la **leadership** europea in IA sia in ambito tecnologico che industriale e la diffusione dell'IA in tutta l'economia, sia nel settore privato che in quello pubblico.

-  .. rubric:: Prepararsi ai **cambiamenti socio-economici** che l’IA comporta.

-  .. rubric:: Stabilire un **quadro giuridico** appropriato basato su valori e principi etici.

A seguire, la Commissione europea e gli Stati membri hanno presentato un
"Piano coordinato sull'intelligenza artificiale" - COM(2018)795 nel
dicembre 2018, con l'obiettivo di massimizzare l'impatto degli
investimenti in IA sia a livello europeo che nazionale e rafforzare
sinergie e cooperazione tra gli Stati membri. A tal fine, gli **Stati
membri sono stati fortemente incoraggiati a sviluppare le proprie
strategie nazionali di IA** come primo passo per raggiungere questi
obiettivi. *Questo programma strategico risponde a tale
incoraggiamento.*

Più di recente, la Commissione europea ha pubblicato la 'Revisione 2021
del Piano Coordinato sull’Intelligenza Artificiale' al fine di
rafforzare la competitività degli Stati membri. Questa revisione
analizza le iniziative finora intraprese dalla Commissione europea
nell’ambito del quadro finanziario pluriennale 2021-2027 e offre
proposte concrete per ulteriori azioni congiunte tra l'UE e gli Stati
membri. Il piano prevede investimenti importanti: 1,5 miliardi di euro
(2018-2020) e 1 miliardo di euro all'anno (dopo il 2020) da assegnare
all’interno dei seguenti programmi [1]_.

-  .. rubric:: Horizon Europe
      :name: horizon-europe

   -  .. rubric:: Aspetti che contribuiscono allo sviluppo dell'IA
         (infrastrutture dati e cloud per l'IA).
         :name: aspetti-che-contribuiscono-allo-sviluppo-dellia-infrastrutture-dati-e-cloud-per-lia.

   -  .. rubric:: Sviluppo di tecnologie IA (soprattutto nel cluster 4,
         dove è stata lanciata la partnership IA-Big Data and Robotics,
         e approcci bottom-up come EIC, MSCA, ERC ecc.)
         :name: sviluppo-di-tecnologie-ia-soprattutto-nel-cluster-4-dove-è-stata-lanciata-la-partnership-ia-big-data-and-robotics-e-approcci-bottom-up-come-eic-msca-erc-ecc.

   -  .. rubric:: Uso dell'IA in altri cluster che contribuiscono all'IA
         (1. Salute, 3. Sicurezza civile per la società, 5. Clima,
         energia e mobilità, 6. Cibo e risorse naturali) e in tutte le
         missioni.
         :name: uso-dellia-in-altri-cluster-che-contribuiscono-allia-1.-salute-3.-sicurezza-civile-per-la-società-5.-clima-energia-e-mobilità-6.-cibo-e-risorse-naturali-e-in-tutte-le-missioni.

-  .. rubric:: Digital Europe
      :name: digital-europe

   -  .. rubric:: Obiettivo strategico 2.
         :name: obiettivo-strategico-2.

   -  .. rubric:: Attività relative all'IA in SO4 (competenze) e SO5
         (European Digital Innovation Hub).
         :name: attività-relative-allia-in-so4-competenze-e-so5-european-digital-innovation-hub.

.. _section-5:

Per supportare l'attuazione del piano sopra delineato, la Commissione
europea ha lanciato nel 2019 il progetto "AI Watch", con l'obiettivo di
monitorare la capacità industriale, tecnologica e di ricerca, nonché le
politiche nazionali degli Stati membri. Inoltre, il progetto tiene
traccia degli aggiornamenti e degli sviluppi tecnologici dell'IA in
tutto il mondo, ne valuta l'impatto nell'economia, nella società e nei
servizi pubblici. Il primo report sulle strategie nazionali è stato
pubblicato a febbraio 2020.

L'ultimo passo compiuto dalla Commissione europea, nell'aprile 2021, è
stata la proposta di un Regolamento europeo [2]_ con l’obiettivo di
delineare un quadro giuridico comune ben definito, in grado di valutare
il livello di rischio associato ad ogni possibile ambito applicativo di
questa tecnologia.

L'atto propone inoltre l'introduzione di un Comitato europeo per
l'intelligenza artificiale che incoraggerà la cooperazione nazionale e
garantirà il rispetto del regolamento.

L'IA è quindi una priorità fondamentale per l'Unione europea. L'Italia
mira a strutturare il proprio Programma Strategico in linea con
l’approccio europeo.

Principi guida
--------------

Questo programma strategico nazionale per l'intelligenza artificiale
definisce un quadro coerente ed olistico di iniziative per lo sviluppo
di un ecosistema nazionale per l’intelligenza artificiale. Il programma
**si ispira a cinque principi guida.**

1. **L'IA italiana è un'IA europea**. In linea con il piano coordinato
   dell'UE sull'intelligenza artificiale [3]_, il Programma strategico
   italiano sviluppa azioni comuni e coordinate affinché l'Europa possa
   raggiungere l’autonomia strategica e competere a livello
   internazionale. Pertanto, questo programma riflette le quattro
   proposte avanzate dal Piano coordinato dell'UE sull'IA. Innanzitutto,
   stabilisce le condizioni abilitanti per lo sviluppo e l'adozione
   dell'IA, concentrandosi sulla cooperazione, sui dati e
   sull'infrastruttura informatica. In secondo luogo, fa leva sull'HPC
   italiano esistente e sull'infrastruttura di gestione dei dati. In
   terzo luogo, mira a formare ricercatori ed adottare un insieme
   armonizzato di regole per l'IA come proposto dall'IA ACT. Infine,
   individua i settori prioritari dove costruire una leadership
   strategica.

2. **L'Italia sarà un polo globale di ricerca e innovazione
   dell'IA**. [4]_ Per garantire la futura crescita economica e
   l'autonomia strategica, è essenziale che l'Italia rafforzi il suo
   ecosistema di ricerca e sviluppo sull'IA per generare innovazioni IA
   all’avanguardia. Di conseguenza, questo programma strategico prevede
   investimenti nella ricerca e nelle applicazioni di frontiera per
   sviluppare le metodologie e tecniche di IA di domani.

3. **L'intelligenza artificiale italiana sarà antropocentrica,
   affidabile e sostenibile**. [5]_ Le tecnologie non devono solamente
   promuovere la crescita economica ma assicurare che essa sia inclusiva
   e sostenibile, in linea con i principi contenuti nell'articolo 3
   della Costituzione italiana e negli obiettivi di sviluppo sostenibile
   delle Nazioni Unite. Ciò significa che lo sviluppo dell'IA deve
   essere incentrato sull'inclusione economica e sociale, sui diritti
   umani e sulla sostenibilità ambientale. L'IA deve essere progettata e
   implementata in modo responsabile e trasparente, affinché possa
   rispondere alle sfide della società garantendo sicurezza in tutti i
   settori. A tal fine, l'Italia aderisce alle “Linee guida etiche per
   un programma di orientamento e attuazione affidabile dell'IA”
   definito dall'High Level Expert Group on AI.

4. **Le aziende italiane diventeranno leader nella ricerca, nello
   sviluppo e nell'innovazione di IA**. Se l'Italia vuole stare al passo
   con le nazioni più innovative, bisogna agire sulla trasformazione
   digitale del nostro ecosistema imprenditoriale. Pertanto, questo
   programma promuove lo sviluppo, l'implementazione e l'adozione di
   soluzioni di intelligenza artificiale nelle imprese. I partenariati
   pubblico-privato saranno strumentali allo sviluppo di sinergie tra
   enti di ricerca e imprese con l'obiettivo di aumentare le capacità di
   trasferimento tecnologico e quindi la competitività dell'Italia.

5. **Le pubbliche amministrazioni italiane governeranno l'IA e
   governeranno con l’IA**. [6]_ L'uso e l'impatto dell’IA nel settore
   pubblico deriveranno da un approccio duale, seguendo la logica del
   “govern IA and govern with IA”. Da un lato, il governo si è impegnato
   a governare l’IA per attenuarne i potenziali rischi, con particolare
   riferimento alla salvaguardia dei diritti umani e a un’IA che
   rispetti i principi etici fondanti della Repubblica. D’altra parte,
   il governo migliorerà i propri processi interni e le politiche grazie
   ad un uso responsabile dei dati e della tecnologia IA.

Questi Principi Guida non sono pilastri separati, ma offrono una visione
ambiziosa del futuro dell'IA in Italia e un approccio integrato volto a
stimolare tutti i fattori che possono contribuire allo sviluppo di un
ecosistema IA. I cambiamenti tecnico-industriali porteranno a dei
cambiamenti sociali; entrambi, a loro volta, stimoleranno la ricerca
fondamentale e quella applicata. Questo programma strategico è impostato
per sostenere tutti questi aspetti.

Obiettivi e settori prioritari
------------------------------

Date le sfide descritte nel capitolo precedente, nonché la posizione
competitiva dell'Italia nel campo dell'IA, questo programma strategico
delinea **sei obiettivi** per consolidare i punti di forza e superare i
punti di debolezza dell’IA italiana. Questi obiettivi sono:

**Obiettivo 1**: rafforzare la ricerca di frontiera nell'IA, sia
fondamentale che applicata, al fine di generare un impatto sui settori
prioritari dell'industria, del settore pubblico, della società e
dell'ambiente. Va incentivato un approccio multidisciplinare, dove la
ricerca è accompagnata dall’innovazione industriale e sociale generando
veri e propri ecosistemi di innovazione.

**Obiettivo 2:** ridurre la frammentazione della ricerca sull'IA
aiutando gli ecosistemi dell'IA a raggiungere massa critica e
promuovendo le collaborazioni di rete, in modo da stimolare sia
l'eccellenza scientifica che l'inclusività sociale e la coesione
territoriale.

**Obiettivo 3**: sviluppare e adottare un'IA antropocentrica e
affidabile nel settore pubblico e privato affinché le soluzioni di IA
siano conformi alla norme vigenti e vengano accettate dalla società
sostenendo nel contempo lo sviluppo e la progettazione di tecnologie e
sistemi di IA responsabili.

**Obiettivo 4**: aumentare l'innovazione basata sull'IA e lo sviluppo
della tecnologia di IA promuovendo investimenti industriali e
partenariati che trasferiscano i risultati della ricerca sul mercato,
facilitando così l'adozione dell'IA nelle PMI.

**Obiettivo 5**: sviluppare politiche e servizi basati sull’IA nel
settore pubblico promuovendo l'innovazione, l'adozione di soluzioni di
intelligenza artificiale e la cooperazione tra centri di ricerca,
industrie ed enti pubblici.

**Obiettivo 6**: creare, trattenere ed attrarre ricercatori di IA in
Italia promuovendo l’IA in tutti i livelli di istruzione per creare una
nuova generazione di ricercatori ed innovatori con il fine di rendere
l’Italia una meta attrattiva per i ricercatori qualificati esteri,
mantenendo una particolare attenzione alla diversità e all’equilibrio di
genere.

Per raggiungere i sei obiettivi di questa strategia, l'Italia è
impegnata ad investire in **undici settori** prioritari. Tra questi sono
compresi quelli in cui l'Italia ha già un vantaggio competitivo, come i
settori manifatturiero, culturale, agroalimentare e sanitario, ma anche
industrie strategiche per lo sviluppo tecnologico del Paese, come la
sicurezza nazionale, l'informatica e l'ambiente.

**Settori prioritari**

**Industria e manifatturiero.** L'IA consentirà al settore
manifatturiero italiano, il secondo più grande in Europa e il settimo
nel mondo, di introdurre sul mercato processi, prodotti e modelli di
business innovativi rafforzando il proprio vantaggio competitivo a
livello mondiale.

**Sistema educativo.** Poiché l'intelligenza artificiale sta
trasformando molti aspetti della nostra vita, bisogna formare i
cittadini a questa tecnologia attraverso un nuovo piano di istruzione
per comprendere, rafforzare, integrare e diffondere la tecnologia IA.
L'intelligenza artificiale dovrebbe essere un argomento importante a
tutti i livelli di istruzione. Allo stesso tempo, l’IA può costituire un
potente strumento per trasformare il sistema educativo nazionale
sviluppando piani di apprendimento personalizzati nei limiti dei
principi di equità e affidabilità.

**Agroalimentare.** Il settore agroalimentare italiano può aumentare
ulteriormente la propria competitività tramite l’IA sviluppando
l'agricoltura di precisione, la quale permette di evitare la
sovrapproduzione e gli sprechi, aumentare la sicurezza alimentare e
ridurre le emissioni.

**Cultura e turismo.** Le tecnologie avanzate aumenteranno ulteriormente
l'attrattività turistica dell'Italia creando nuove sinergie tra
industrie culturali e creative, produttori, gestori e utilizzatori del
vasto patrimonio culturale italiano. Per esempio, le nuove tecnologie di
IA permettono il monitoraggio continuo e il restauro preventivo del
patrimonio culturale, il monitoraggio del patrimonio paesaggistico, la
personalizzazione dei servizi per meglio rispondere alla domanda, la
creazione di tour virtuali delle destinazioni turistiche per consentire
scelte più consapevoli, i traduttori simultanei per la descrizione dei
luoghi e dei monumenti visitati e servizi geolocalizzati per i turisti.

**Salute e benessere.** Nel campo della sanità, le applicazioni di
intelligenza artificiale stimolano l'innovazione di prodotti e processi
scambiando e aggregando informazioni attualmente disperse in una
moltitudine di database pubblici e ampiamente sottoutilizzati. Le
applicazioni di intelligenza artificiale aiuteranno a soddisfare le
nuove esigenze derivanti dall'invecchiamento della popolazione italiana.
Inoltre, avranno un impatto significativo sulla popolazione a rischio di
malattie gravi come le malattie degenerative, oncologiche e virali e
aumenteranno l'inclusione sociale dei gruppi svantaggiati. Alcuni esempi
di applicazioni sono: dispositivi e servizi medici in aree di screening
e diagnostica come l'omica e l'imaging medico, nuovi farmaci e vaccini,
monitoraggio e trattamento delle persone, supporto alla cura del
paziente (diagnosi e prognosi) e modelli predittivi delle esigenze
sanitarie.

**Ambiente, infrastrutture e reti.** Le soluzioni di intelligenza
artificiale avranno un impatto significativo sulla conservazione delle
risorse, la riduzione delle emissioni, la gestione dei flussi di
traffico e dei relativi rischi, il rafforzamento dell'economia circolare
e la prevenzione dei disastri naturali. Più in generale, l'IA sarà un
alleato fondamentale per accelerare la transizione ecologica, un
pilastro del piano di ripresa e resilienza dell'Italia e degli sforzi di
ripresa dell'Unione Europea. Inoltre, l'intelligenza artificiale può
svolgere un ruolo abilitante anche nello sviluppo altamente strategico
delle reti 5G in quanto può aiutare a migliorare le prestazioni della
rete e a ridurre le spese in conto capitale associate alla
distribuzione/gestione dell'infrastruttura [7]_. Altri esempi includono
monitoraggio e gestione intelligente delle reti e dei consumi,
monitoraggio e gestione predittiva del ciclo dei rifiuti, analisi
situazionale e predittiva del dissesto idrogeologico

**Banche, finanza e assicurazioni.** Le nuove tecnologie di intelligenza
artificiale consentiranno alle banche e alle compagnie assicurative di
migliorare i loro servizi in almeno due modi. In primo luogo,
aumenteranno la qualità dei servizi offerti ai clienti e ridurranno i
loro costi attraverso un livello più elevato di personalizzazione e
sicurezza delle transazioni. In secondo luogo, le applicazioni di
intelligenza artificiale rafforzeranno i sistemi di prevenzione delle
frodi e semplificheranno l'adempimento degli obblighi degli intermediari
attraverso l'adozione di meccanismi per rilevare comportamenti sospetti
e analizzare dati e documenti.

**Pubblica Amministrazione.** Nel futuro prossimo, l'IA ottimizzerà i
processi amministrativi, migliorando servizi e prestazioni per i
cittadini e le imprese e riducendo i costi [8]_. Inoltre, con le sue
banche dati e strumenti di acquisto, investimento e regolamentazione
innovativi, la PA è chiamata a svolgere un ruolo attivo nella
rivoluzione dell'IA nel settore privato a beneficio della collettività
(e.g., open data, strumenti di geolocalizzazione, acquisto di prodotti e
servizi di IA, fondi per IA, sperimentazione di soluzioni IA). Pertanto,
la PA potrebbe beneficiare di soluzioni IA inerenti alla gestione dei
flussi, assistenti virtuali e chatbots e di supporto per l'esame delle
domande di incentivazione, di supporto nella lotta contro l'evasione
fiscale e altre forme di illegalità, valutazione delle politiche e
analisi di impatto di progetti pilota.

**Città, aree e comunità intelligenti.** La pandemia COVID-19 ha
dimostrato che l'ecosistema digitale è essenziale per supportare tutti i
cittadini, sia che vivano in città sia che si trovino in zone rurali.
L'intelligenza artificiale consentirà ai residenti italiani, ovunque
vivano, di accedere a comunità e servizi, riducendo i costi. Infine, le
tecnologie IA consentiranno all'Italia di ridurre il traffico e limitare
la congestione, contribuendo così anche a contenere gli effetti di una
delle attività più inquinanti del Paese. Alcuni esempi di applicazione
includono: parcheggio intelligente, gestione del traffico e controllo
della segnaletica, sistemi di gestione dei veicoli a guida autonoma,
gestione dell'illuminazione e ottimizzazione del trasporto pubblico,
nonché monitoraggio di ponti ed edifici, domotica per edifici.

**Sicurezza nazionale.** L'importanza dell'IA per la sicurezza nazionale
di un Paese è cresciuta costantemente negli ultimi cinque anni.
Pertanto, l'Italia è pienamente impegnata a investire in applicazioni di
intelligenza artificiale che garantiscano la sicurezza dei suoi
cittadini. Ciò include la sicurezza informatica individuale e nazionale,
in cui l'IA ha contribuito con lo sviluppo di software di rilevamento e
risoluzione di nuova generazione.

**Tecnologie dell'informazione.** Il successo delle applicazioni
dell'intelligenza artificiale nei settori sopra descritti dipende
fortemente da un alto livello di innovazione nei settori cruciali
dell'informatica che incidono sull'intelligenza artificiale, come il
rilevamento, il ragionamento e la ricerca, l'elaborazione del linguaggio
naturale, la visione artificiale, l'interazione uomo-IA e l'edge
computing. Il vasto campo dell'IT [9]_ ha un ruolo cruciale nel
garantire un elevato livello di innovazione per l'attuazione di un'IA
competitiva in tutte le diverse applicazioni. Per questo, uno sforzo
particolare sarà dedicato a sostenere la nascita e la crescita delle
aziende IT italiane.

.. raw:: html

   <hr>

.. [1]
   Commissione europea, \ \ \ `Eccellenza e fiducia
   nell'intelligenza
   artificiale <https://ec.europa.eu/info/strategy/priorities-2019-2024/europe-fit-digital-age/excellence-trust-artificial-intelligence_en>`__\ \ \ .

.. [2]
   Proposta di regolamento del Parlamento europeo e del Consiglio
   recante norme armonizzate sull'intelligenza artificiale (Artificial
   Intelligence Act) e che modifica alcuni atti legislativi.
   COM/2021/206 definitivo.

.. [3]
   Commissione europea, 2020, \ \ \ `Libro bianco dell'UE
   sull'intelligenza
   artificiale <https://ec.europa.eu/info/sites/default/files/commission-white-paper-artificial-intelligence-feb2020_en.pdf>`__\ \ \ .

.. [4]
   Secondo il Piano Nazionale per la Ricerca 2021-2027.

.. [5]
   Commissione europea, \ \ \ `Linee guida etiche per un'IA
   affidabile <https://op.europa.eu/en/publication-detail/-/publication/d3988569-0434-11ea-8c1f-01aa75ed71a1>`__\ \ \ .

.. [6]
   Commissione europea, \ \ \ `L'intelligenza artificiale nei
   servizi
   pubblici <https://knowledge4policy.ec.europa.eu/ai-watch/artificial-intelligence-public-services_en>`__\ \ \ .

.. [7]
   Cfr. ad esempio
   il `rapporto <https://www.ericsson.com/en/network-services/ai-5g-networks>`__\ \ \  di
   Ericsson sulle applicazioni di intelligenza artificiale alle reti
   5G.

.. [8]
   Come affermato nel Libro bianco sull'intelligenza artificiale
   al servizio dei cittadini pubblicato dalla Task Force AI.

.. [9]
   Con un focus specifico su tecnologie e metodi per
   l'acquisizione, l'archiviazione e la trasmissione di informazioni,
   big data, immagini, video e la loro elaborazione ed estrazione della
   conoscenza, nonché tecnologie per la comprensione del linguaggio e
   del testo, dai Chatbot alla Robot Process Automation Servizi.
